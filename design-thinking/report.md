# Introduction

&nbsp;&nbsp;&nbsp;&nbsp;&nbsp;&nbsp;&nbsp;รายงานชุดนี้จัดทำขึ้นเพื่อเป็นส่วนหนึ่งของวิชา INT100_Design_Thinking เพื่อให้ได้ศึกษาหาความรู้ในเรื่อง HosPiQ เพื่อช่วยลดปัญหาในการเข้าถึงบริการทางการแพทย์และเพิ่มความสะดวกสบายในการใช้ชีวิตประจำวันมากขึ้น 
โดยแอปพลิเคชันจะสามารถทำเรื่องนัดพบในครั้งถัดไปได้ (เพื่อลดภาระของบุคลากรทางการแพทย์) รวมถึงการตรวจสอบประวัติการรักษาครั้งที่ผ่านมา

&nbsp;&nbsp;&nbsp;&nbsp;&nbsp;&nbsp;&nbsp;โดยจัดเก็บข้อมูลประวัติการรักษาของผู้ใช้งาน เพื่อให้สามารถนำมาอ้างอิงในการรักษาในครั้งต่อไปได้อย่างสะดวกมากยิ่งขึ้นและได้ศึกษาอย่างเข้าใจเพื่อเป็นประโยชน์ ผู้จัดทำหวังว่า  รายงานชุดนี้จะเป็นประโยชน์กับผู้อ่าน หรือนักเรียน นักศึกษา ที่กำลังหาข้อมูลเรื่องนี้อยู่ หากมีข้อแนะนำหรือข้อผิดพลาดประการใด ผู้จัดทำขอน้อมรับไว้และขออภัย

# Empathize

&nbsp;&nbsp;&nbsp;&nbsp;&nbsp;&nbsp;&nbsp;ทางกลุ่มของเราได้ทำการสัมภาษณ์ผู้สูงอายุและผู้ที่ไปใช้บริการโรงพยาบาลบ่อยครั้ง โดยมีการลงพื้นที่สัมภาษณ์ที่บริเวณสวนธนบุรีรมย์ และ Station 45 (สถานที่ขายอาหาร) เพื่อให้ได้รับข้อมูลจากการที่มีพื้นที่พักอาศัยอยู่ในย่านประชาอุทิศ และ พุทธบูชา ได้เดินทางไปใช้บริการที่โรงพยาบาลใด รวมถึงความพึงพอใจหลังจากเข้ารับบริการที่โรงพยาบาลอีกด้วย

&nbsp;&nbsp;&nbsp;&nbsp;&nbsp;&nbsp;&nbsp;โดยก่อนที่จะลงพื้นที่เพื่อไปสัมภาษณ์ได้มีการกำหนดคำถามไว้ ดังต่อไปนี้ คือ ชื่อเล่น, อายุ, การประกอบอาชีพ ที่เป็นข้อมูลพื้นฐาน และยังมีการถามคำถามที่เกี่ยวข้องกันกับสิ่งที่เราต้องการ นั้นคือ ทำไมถึงไปใช้โรงพยาบาลแห่งนั้น, นอกจากนั้น เรายังได้เปิดโอกาสให้ผู้สัมภาษณ์ได้เล่าถึงประสบการณ์ที่ไปใช้บริการโรงพยาบาลแห่งนั้นในครั้งที่แล้ว รวมถึง สิ่งที่เป็นอุปสรรค หรือสร้างความไม่พอใจ ในการเข้าไปใช้บริการ เพื่อทำให้เราได้ข้อมูลที่มีความละเอียด และชัดเจนมากยิ่งขึ้น เรายังได้สอบถามเกี่ยวกับเรื่องความถี่ที่เข้าใช้บริการโรงพยาบาลนั้น และสิ่งที่อยากให้โรงพยาบาลแห่งเก่าปรับปรุง 

&nbsp;&nbsp;&nbsp;&nbsp;&nbsp;&nbsp;&nbsp;หลังจากที่มีการลงไปในพื้นที่สัมภาษณ์ ณ สวนธนบุรีรมย์ ได้ข้อมูลดังนี้

&nbsp;&nbsp;&nbsp;&nbsp;&nbsp;&nbsp;&nbsp; :bust_in_silhouette: **ผู้สัมภาษณ์คนที่ 1**, คุณป้าเล็ก, อายุ 63 ปี, ประกอบอาชีพเป็นพนักงานสังกัดกรุงเทพมหานคร, ได้กล่าวว่า “ป้าได้มีการเดินทางไปโรงพยาบาลรามาธิบดีบ่อยครั้ง เพราะป้าได้เข้ารักษาตั้งแต่ปี พ.ศ. 2543 โดยป้าเข้ารับการรักษา 1 ครั้งในช่วงเวลาทุกๆ 3 เดือน (หรือตามคำสั่งของแพทย์ที่มีการนัด) โดยมีการเดินทางด้วยการนั่งรถกระป๋องจากที่พักอาศัย ไปลงที่ตลาดบางปะกอก แล้วนั่งรถเมล์สาย 82 ไปลงที่บริเวณ ปากคลองตลาด และ นั่งรถเมล์ สาย 8 ไปลงที่บริเวณหน้าโรงพยาบาลรามาธิบดี โดยจะมีการออกเดินทางไปตั้งแต่ช่วงก่อน 6 โมงเช้า (โดยใช้เวลาประมาณ 2 ชั่วโมง เพื่อเดินทาง) และคุณป้าได้กล่าวถึงอุปสรรคในการเดินทางไ้ว้ว่า ต้องตื่นช่วงเช้าเพื่อไปโรงพยาบาล เพราะกลัวว่าจะมีปัญจราจรในช่วงเช้า และเป็นปัจจัยที่ส่งผลให้การใช้เวลาเดินทางไปนานขึ้น และบริเวณโรงพยาบาลมีการปรับเปลี่ยนสถานที่บ่อยครั้ง เพราะมีผู้คนเข้าไปใช้บริการเยอะ รวมถึงข้อจำกัดเรื่องขนาดพื้นที่ตั้งของโรงพยาบาล ที่ไม่สามารถทำการขยายพื้นที่เพิ่มเติมเพื่อรองรับประชาชนที่เข้ามาใช้บริการได้ โดยคุณป้ามีความพอใจ เพราะมีเป็นโรงพยาบาลที่มีความคุ้นเคยมานานหลายปี และสะดวกสะบาย รวมถึงการรักษาที่มีบุคลากรทางการแพทย์ที่มีคุณภาพ”

&nbsp;&nbsp;&nbsp;&nbsp;&nbsp;&nbsp;&nbsp;หลังจากที่ได้รับข้อมูลจากการสัมภาษณ์ สามารถนำมาจัดทำ User Persona ของคุณป้าเล็กได้ดังนี้

![Alt text](https://github.com/siravijbb/INT100-G1-05-HealthRoute-Heroes/blob/Pongsatorn-Patch3/10.png)
<p align="center">
ภาพ : User Persona ของคุณป้าเล็ก
</p>

&nbsp;&nbsp;&nbsp;&nbsp;&nbsp;&nbsp;&nbsp;จากภาพ User Persona ของป้าเล็ก แสดงให้เห็นว่า คุณป้าเล็กมีเป้าหมาย (goals) คือ การมีโรงพยาบาลที่อยู่ใกล้บ้าน สะดวกต่อการเดินทาง รวมถึึงการรักษาที่โดยมีบุคลากรทางการแพทย์ที่คุณภาพ และการมีโรงพยาบาลที่จัดพื้นที่เป็นอย่างดี ไม่ซับซ้อนต่อการเข้าถึง และ คุณป้าเล็กมีความชอบ(like) ในการฟังเพลง รวมถึงข่าวสารผ่านช่องทางออนไลน์ และการมีพื้นที่ green zone โดยมีคุณภาพอากาศที่ดีปลอดมลพิษ ในทางตรงกันข้าม คุณป้าเล็กมีส่วนที่ไม่ชอบ(dislike) คือ สถานที่ที่ซับซ้อน ยากต่อการเข้าถึง
รวมถึงการจราจรที่ติดขัด และส่วน Motivations แสดงให้เห็นว่าคุณป้าเล็กมีความพึงพอใจในส่วนความสะดวกสบายอยู่ที่ระดับ ปานกลาง, ความพึงพอใจในส่วนการให้บริการ, ราคาค่าใช้จ่าย และความพึงพอใจในภาพรวมที่ระดับดี

&nbsp;&nbsp;&nbsp;&nbsp;&nbsp;&nbsp;&nbsp;นำข้อมูลจากการสัมภาษณ์ป้าเล็ก และ User Persona ของป้าเล็ก มาวิเคราะห์และนำเสนอผ่าน Journey Map ได้ดังนี้
![Alt text](https://github.com/siravijbb/INT100-G1-05/blob/ac81ac6f9d610d417d7f2d2150a1d443ed2b382b/images/personal-1/journey%20map-3.JPG)
<p align="center">
ภาพ : Journey Map ของคุณป้าเล็ก
</p>

หลังจากที่ได้ข้อมูลจากคุณป้าเล็ก สามารถแยกแยะคำตอบผ่านหลัก **What How Why** ออกมาได้ดังนี้ 

* What คือ “ไปโรงพยาบาลรามธิบดี (มีประวัติการเข้ารักษาตั้งแต่ พ.ศ. 2534) ส่วนใหญ่มักเข้าตามรับการรักษาตามนัดของเเพทย์ (3 เดือน: 1 ครั้ง)”

* How คือ “การเดินทางค่อนข้างลำบากหลายขั้นตอนต้องตื่นเช้าตั้งแต่ก่อน 6 โมงเช้า โดยนั่งรถกระป๊อจากที่พักอาศัยไปลงที่ตลาดบางปะกอก -> นั่งรถเมล์สาย82 ไปลงที่บริเวณ ปากคลองตลาด -> นั่งรถเมล์สาย8 ไปลงที่บริเวณหน้าโรงพยาบาลรามาธิบดี โดยใช้เวลาประมาณ 2 ชั่วโมงในการเดินทาง”

* Why คือ “เข้ารับการตรวจโรคประจำตัวกับโรงพยาบาลประจำที่ไว้ใจ”

สามารถจัดหมวดหมู่ข้อมูลที่ได้โดยใช้หลัก **Say Do Think Feel** ซึ่งสามารถวิเคราะห์ได้ว่า 

* Say คือ “การบริการดีเยี่ยม มีความสะดวกสบาย เครื่องมือทันสมัย และใช้เวลาไม่นานมาก ในการเข้ารับการรักษาแต่ละครั้ง”

* Do คือ “ยิ้มแย้ม เป็นกันเอง เข้าใจง่าย พูดคุยอย่างเป็นธรรมชาติ”

* Think คือ “อยากให้มีโรงพยาบาลใกล้ๆ เพราะจะทำให้การเข้าถึงระบบการรักษาสะดวกและง่ายขึ้น ประหยัด เวลาในการเดินทาง และเข้าหาได้ง่ายเมื่อมีความจำเป็น”

* Feel คือ “แม้เดินทางลำบากแต่การบริการภายในดีเยี่ยมทำให้ได้รับการรักษาอย่างมีคุณภาพ จึงรู้สึกดีและพึงพอใจอย่างมากที่เข้าใช้บริการ”

&nbsp;&nbsp;&nbsp;&nbsp;&nbsp;&nbsp;&nbsp; :bust_in_silhouette: **ผู้สัมภาษณ์คนที่ 2**,คุณลุงสมหมาย, อายุ 67 ปี, พักอาศัยอยู่ที่ซอยประชาอุทิศ 72 ได้กล่าวว่า "หากลุงมีอาการเจ็บป่วยมักจะไปเข้ารับการรักษาที่โรงพยาบาลบางปะกอก 1 เพราะถึงแม้ว่าค่าใช้จ่ายในการรักษาจะสูงแต่ลูกชายสามารถทำเรื่องเบิกจ่ายค่ารักษาได้ประกอบกับโรงพยาบาลนี้บริการคนไข้ดีมาก แพทย์มีความเชี่ยวชาญมาก และใช้เวลาไม่นานมากในการเข้ารับคิวการรักษาแต่ละครั้ง โดยปกติแล้วหากไม่มีเรื่องเจ็บป่วยฉุกเฉิน ลุงจะเข้ารับการรักษา 1 ครั้งในช่วงเวลาทุกๆ 2 เดือนเพราะมีโรคประจำตัวมาก โดยคุณลุงเดินทางไปโรงพยาบาลด้วยการขี่รถจักรยานยนต์ ด้วยสภาพการการจรในถนนประชาอุทิศที่ติดขัดยิ่งเป็นช่วงเช้ายิ่งแออัดจึงไม่อยากนั่งรถสาธารณะเพราะจะใช้เวลาค่อนข้างนาน ประมาณ 1 ชั่วโมง เลยเลือกที่จะขี่รถจักรยานยนต์ไปด้วยตนเองเพราะรวดเร็วกว่าใช้เวลาเพียง 15-20 นาที แต่ก็ต้องแลกมาด้วยความเสี่ยงต่อการเกิดอุบัติเหตุ ซึ่งคุณลุงกล่าวว่าค่อนข้างลำบากในช่วงการเดินทางทั้งๆที่ป่วยแต่ต้องเสี่ยงขี่รถจักรยานยนต์ไปยังโรงพยาบาลที่ค่อนข้างไกลออกไป"

&nbsp;&nbsp;&nbsp;&nbsp;&nbsp;&nbsp;&nbsp;หลังจากที่ได้รับข้อมูลจากการสัมภาษณ์ สามารถนำมาจัดทำ User Persona ของคุณลุงสมหมายได้ดังนี้

![Alt text](https://github.com/siravijbb/INT100-G1-05-HealthRoute-Heroes/blob/46e6dd79ea6a411980da3dcb47a6403cd7384ce7/images/personal-1/final_userpersona2.JPG)
<p align="center">
ภาพ : User Persona ของคุณลุงสมหมาย
</p>

&nbsp;&nbsp;&nbsp;&nbsp;&nbsp;&nbsp;&nbsp;จากภาพ User Persona ของคุณลุงสมหมายแสดงให้เห็นว่าคุณลุงสมหมายมีเป้าหมาย (goals) คือ การมีโรงพยาบาลที่อยู่ใกล้บ้านสะดวกต่อการเดินทางและมีค่าใช้จ่ายในการรักษาที่สมเหตุสมผล โดยคุณลุงสมหมายมีความชอบ(like) ในการดูแลรักษาสุขภาพ ชอบออกกำลังกาย เลือกทานอาหารที่มีคุณค่าทางโภชนาการสูงและปลอดภัยเมื่อรับประทาน ในทางตรงกันข้ามคุณลุงสมหมายมีส่วนที่ไม่ชอบ(dislike) คือสภาพการจราจรที่ติดขัดและหนาแน่นรวมทั้งมลพิษทางอากาศเพราะคุณลุงมักเดินทางไปสถานที่ต่างๆด้วยการขี่รถจักรยานยนต์ทำให้สูดดมควันจากท่อไอเสียรถยนต์ไปเยอะ และในส่วนของ Motivations แสดงให้เห็นว่าคุณลุงสมหมายมีความพึงพอใจด้านความสะดวกสบายอยู่ที่ระดับค่อนข้างต่ำ, ด้านราคาค่าใช้จ่ายอยู่ที่ระดับปานกลาง, ด้านการให้บริการอยู่ที่ระดับสูง โดยความพึงพอใจในภาพรวมอยู่ในระดับที่ดี

&nbsp;&nbsp;&nbsp;&nbsp;&nbsp;&nbsp;&nbsp;นำข้อมูลจากการสัมภาษณ์คุณลุงสมหมายและ User Persona ของคุณลุงสมหมาย มาวิเคราะห์และนำเสนอผ่าน Journey Map ได้ดังนี้
![Alt text](https://github.com/siravijbb/INT100-G1-05-HealthRoute-Heroes/blob/46e6dd79ea6a411980da3dcb47a6403cd7384ce7/images/personal-1/final_journeymap2.JPG)
<p align="center">
ภาพ : Journey Map ของคุณลุงสมหมาย
</p>

หลังจากที่ได้ข้อมูลจากคุณลุงสมหมาย สามารถแยกแยะคำตอบผ่านหลัก **What How Why** ออกมาได้ดังนี้

* What คือ "ไปโรงพยาบาลบางปะกอก1 ส่วนใหญ่มักเข้ารับการรักษาตามนัดของเเพทย์ (2 เดือน: 1 ครั้ง)"

* How คือ "ขี่รถจักรยานยนต์ไปที่โรงพยาบาลบางปะกอก1 โดยใช้เวลาประมาณ 15-20 นาที รู้สึกลำบากเพราะเสี่ยงต่อการเกิดอุบัติเหตุ"

* Why คือ "เข้ารับการตรวจรักษาโรคประจำตัวกับโรงพยาบาลประจำที่คุณภาพดีทั้งด้านการบริการรวมถึงบุคคลากรทางการแพทย์ ประกอบกับสามารถทำเรื่องเบิกจ่ายค่ารักษาได้"

สามารถจัดหมวดหมู่ข้อมูลที่ได้โดยใช้หลัก **Say Do Think Feel** ซึ่งสามารถวิเคราะห์ได้ว่า 

* Say คือ “โรงพยาบาลมีการบริการดีมาก บุคคลากรทางการแพทย์มีความเชี่ยวชาญมาก ใช้เวลาไม่นานมากในการเข้ารับการรักษาแต่ละครั้ง แต่เรื่องการเดินทางเพื่อเข้ารับการรักษาค่อนข้างลำบาก”

* Do คือ “เป็นกันเอง พูดคุยอย่างเป็นธรรมชาติ”

* Think คือ “ถ้ามีโรงพยาบาลใกล้ๆแถวประชาอุทิศและพุทธบูชา จะทำให้ตนเองเดินทางไปเข้ารับการรักษาได้สะดวกสบายมากขึ้นรวมถึงคนอื่นๆในชุมชนด้วย”

* Feel คือ “ถึงแม้ต้องลำบากช่วงการเดินทางแต่การบริการของโรงพยาบาลบางปะกอก 1 ดีมาก จึงรู้สึกดีและมีความพึงพอใจหลังจากการเข้ารับการรักษา”


&nbsp;&nbsp;&nbsp;&nbsp;&nbsp;&nbsp;&nbsp; :bust_in_silhouette: **ผู้สัมภาษณ์คนที่ 3**,พี่สมหญิง, อายุ 25 ปี, ประกอบอาชีพขายเครื่องดื่มที่ Station 45 โดยพักอาศัยอยู่ที่ซอยประชาอุทิศ 45 ได้กล่าวว่า “ปกติแล้วไม่ค่อยเจ็บป่วยเท่าไหร่จึงไม่ค่อยเดินทางไปโรงพยาบาล แต่เมื่อมีอาการเจ็บป่วยมักจะไปเข้ารับการรักษาที่โรงพยาบาลบางปะกอก 1  โดยเดินทางด้วยรถส่วนตัว การจราจรค่อนข้างติดขัด แต่สิ่งที่ค่อนข้างไม่พอใจคือเมื่อไปถึงแล้วที่จอดรถไม่พอทำให้ต้องวนรถหาที่จอดค่อนข้างนานซึ่งรู้สึกว่าเสียเวลามากโรงพยาบาลควรเตรียมพร้อมสถานที่ให้ดีกว่านี้ทั้งๆที่เป็นโรงพยาบาลเอกชน และอีกหนึ่งสิ่งคือพยาบาลบางคนพูดจาไม่ค่อยสุภาพ แต่สิ่งที่ดีมากคือแพทย์ซึ่งค่อนข้างเชี่ยวชาญสามารถรักษาและวินิจฉัยอาการเจ็บป่วยได้ตรงจุด”

&nbsp;&nbsp;&nbsp;&nbsp;&nbsp;&nbsp;&nbsp;หลังจากที่ได้รับข้อมูลจากการสัมภาษณ์ สามารถนำมาจัดทำ User Persona ของพี่สมหญิงได้ดังนี้

![Alt text](https://github.com/siravijbb/INT100-G1-05-HealthRoute-Heroes/blob/46e6dd79ea6a411980da3dcb47a6403cd7384ce7/images/personal-1/final_userpersona3.JPG)
<p align="center">
ภาพ : User Persona ของพี่สมหญิง
</p>

&nbsp;&nbsp;&nbsp;&nbsp;&nbsp;&nbsp;&nbsp;จากภาพ User Persona ของพี่สมหญิง แสดงให้เห็นว่า พี่สมหญิงมีเป้าหมาย (goals) คือ การมีโรงพยาบาลที่อยู่ใกล้บ้านสะดวกต่อการเดินทางสามารถเดินทางด้วยระบบขนส่งสาธารณะได้ และมีพื้นที่จอดรถในกรณีที่คนไข้ขับรถมาเอง รวมถึงการได้รับบริการที่เป็นมิตร และ พี่สมหญิงมีความชอบ(like) ในการค้าขาย ชอบการพูดคุยกับลูกค้า ในทางตรงกันข้ามพี่สมหญิงมีส่วนที่ไม่ชอบ(dislike)  คือมลพิษทางอากาศ การจราจรติดขัดที่ส่งผลให้การเดินทาไปในแต่ละที่ช้าลง และในส่วนของ Motivations แสดงให้เห็นว่าพี่สมหญิงมีความพึงพอใจด้านความสะดวกสบายอยู่ที่ระดับปานกลาง, ด้านการให้บริการและราคาค่าใช้จ่ายอยู่ที่ระดับค่อนข้างน้อย โดยความพึงพอใจในภาพรวมอยู่ที่ระดับ ปานกลาง

&nbsp;&nbsp;&nbsp;&nbsp;&nbsp;&nbsp;&nbsp;นำข้อมูลจากการสัมภาษณ์พี่สมหญิง และ User Persona ของพี่สมหญิง มาวิเคราะห์และนำเสนอผ่าน Journey Map ได้ดังนี้
![Alt text](https://github.com/siravijbb/INT100-G1-05-HealthRoute-Heroes/blob/46e6dd79ea6a411980da3dcb47a6403cd7384ce7/images/personal-1/final_journeymap3.JPG)
<p align="center">
ภาพ : Journey Map ของพี่สมหญิง
</p>

หลังจากที่ได้ข้อมูลจากพี่สมหญิง สามารถแยกแยะคำตอบผ่านหลัก **What How Why** ออกมาได้ดังนี้

* What คือ “เมื่อมีอาการเจ็บป่วยจะไปเข้ารับการรักษาที่โรงพยาบาลบางปะกอก 1" 

* How คือ “ขับรถยนต์ส่วนตัวไปที่โรงพยาบาลบางปะกอก1 ซึ่งการจราจรค่อนข้างติดขัด"

* Why คือ “เข้ารับการตรวจรักษาและวินิจฉัยอาการเจ็บป่วยกับแพทย์ที่เชี่ยวชาญที่โรงพยาบาล"

สามารถจัดหมวดหมู่ข้อมูลที่ได้โดยใช้หลัก **Say Do Think Feel** ซึ่งสามารถวิเคราะห์ได้ว่า

* Say คือ “โรงพยาบาลบางปะกอก 1  ควรปรับปรุงเรื่องที่จอดรถให้สะดวกต่อคนไข้ที่เดินทางมาโดยรถส่วนตัว พยาบาลบางคนควรพูดจาให้ดีกว่านี้ แต่ชื่นชมแพทย์ที่มีความเชี่ยวชาญ”

* Do คือ “เข้มแข็ง พูดจาฉะฉาน ยิ้มแย้ม พูดคุยอย่างเป็นธรรมชาติ”

* Think คือ “ถ้ามีโรงพยาบาลใกล้ๆแถวประชาอุทิศและพุทธบูชา จะทำให้เดินทางสะดวกขึ้นรวมถึงคนอื่นๆในชุมชนจะได้เข้าถึงการรักษาได้ง่ายขึ้น”

* Feel คือ “รู้สึกไม่ค่อยพึงพอใจในการเข้าไปรับการรักษากับโรงพยาลที่ไกลออกไป ต้องเจอกับการจราจรที่ติดขัดที่จอดรถน้อยรวมถึงการบริการจากพยาบาลที่ไม่ค่อยดี”


---

# DEFINE

จากการ define เราสามารถจำแนกผ่านหลัก POV ได้ดังต่อไปนี้
&nbsp;&nbsp;&nbsp;&nbsp;&nbsp;&nbsp;&nbsp;1.We Met คุณลุงสมหมาย, พี่สมหญิง, คุณป้าเล็กที่อาศัยอยู่ในโซนประชาอุทิศและพุทธบูชา ซึ่งทั้ง 3 คนมีความต้องการที่จะมีการบริการทางด้านสุขภาพที่สะดวกและมีคุณภาพมากกว่านี้

&nbsp;&nbsp;&nbsp;&nbsp;&nbsp;&nbsp;&nbsp;2.WE WERE SURPRISED TO NOTICE คือ พวกเราแปลกใจว่าทำไมต้องไปไกลเเละตื่นแต่เช้าเพื่อไปโรงพยาบาล ซึ่งต้องใช้ความพยายามสูง และเสี่ยงต่ออันตรายต่างๆ

&nbsp;&nbsp;&nbsp;&nbsp;&nbsp;&nbsp;&nbsp;3.WE WONDER IF THIS MEANS คือ ปัญหาด้านจราจรที่ส่งผลต่อการเดินทางที่ยากลำบาก และเสี่ยงต่อการเกิดอุบัติเหตุ / คนใช้บริการเยอะ ซึ่งทำให้เกิดปัญหาคือหากเกินเวลาทำการแล้ว จะต้องทำการนัดวันใหม่ ซึ่งจะส่งผลต่อคนที่ไปใช้บริการ ที่จะต้องเสียเวลาอีก 1 วัน เพื่อเดินทางมาเข้ารับการบริการทดแทนวันที่ขาดไป และปัญหาเรื่องการไปไม่ทันต้องทำเรื่องนัดในวันใหม่ ซึ่งเป็นอีกหนึ่งปัจจัยที่ส่งผลต่อความไม่สะดวก

&nbsp;&nbsp;&nbsp;&nbsp;&nbsp;&nbsp;&nbsp;4.IT WOULD BE GAME-CHANGING TO คือ แนวทางแก้ไขัปัญหา ซึ่งเราได้แนวทางว่า "เราจะทำอย่างไรให้เขาสามารถเข้ารับการบริการด้านสุขภาพได้สะดวกมากขึ้น"

---

# IDEATE


ทำอย่างไรให้คนที่ไปใช้บริการโรงพยาบาลไม่ต้องรอคิวนาน หากไปสายไม่ต้องเลื่อนนัดใหม่ และเดินทางไปโรงพยาบาลได้สะดวก

### ระดมความคิด (Brainstorm)  

1. **ระบบแจ้งเตือนเวลานัดผ่านแอปพลิเคชัน**  
    - พัฒนาแอปที่สามารถแจ้งเตือนเวลานัดหมายล่วงหน้า รวมถึงการเตือนเมื่อใกล้ถึงคิวเพื่อให้ผู้ป่วยเตรียมตัวได้ทัน

2. **ระบบจัดการคิวแบบเรียลไทม์**  
    - ใช้แอปพลิเคชันหรือเว็บไซต์ที่อัปเดตสถานะคิวแบบเรียลไทม์ ผู้ป่วยสามารถตรวจสอบสถานะคิวของตนเองจากระยะไกลได้ก่อนที่จะเดินทางมา

3. **จองคิวล่วงหน้าผ่านออนไลน์**  
    - ให้ผู้ป่วยจองเวลานัดหมายและจัดการคิวผ่านระบบออนไลน์ล่วงหน้า โดยเลือกเวลาที่สะดวกมากที่สุด ไม่จำเป็นต้องเดินทางมาโรงพยาบาลในเวลาเร่งด่วน

4. **ระบบคิวเสมือน**  
    - สร้างระบบคิวเสมือนที่ให้ผู้ป่วยสามารถ "เข้าคิว" ออนไลน์จากที่บ้านได้ เมื่อใกล้ถึงคิวจึงค่อยเดินทางมาโรงพยาบาล

5. **จัดคิวตามอาการของผู้ป่วย**  
    - แบ่งคิวตามความเร่งด่วนของอาการ เพื่อให้ผู้ป่วยที่มีอาการหนักได้รับการรักษาก่อน ส่วนผู้ป่วยที่มีอาการเบาสามารถรอในคิวที่ยืดหยุ่นกว่าได้

6. **ระบบขนส่งส่วนบุคคลโรงพยาบาล**  
    - จัดบริการรถรับส่งที่เชื่อมต่อกับระบบขนส่งสาธารณะ ทำให้ผู้ป่วยที่ไม่มีรถส่วนตัวสามารถเดินทางไปโรงพยาบาลได้ง่ายขึ้น

7. **สร้างเครือข่ายคลินิกในชุมชน**  
    - ตั้งคลินิกขนาดเล็กในชุมชนเพื่อลดจำนวนผู้ป่วยที่ต้องเดินทางมาโรงพยาบาลโดยตรง สามารถตรวจและรักษาเบื้องต้นในท้องถิ่นได้

8. **บริการหมอออนไลน์ (Telemedicine)**  
    - ใช้บริการหมอออนไลน์ในการปรึกษาปัญหาสุขภาพเบื้องต้น เพื่อลดจำนวนผู้ป่วยที่ต้องเดินทางมาโรงพยาบาล

9. **ระบบจองและเช็คอินผ่าน QR Code**  
    - ผู้ป่วยสามารถเช็คอินการนัดหมายผ่าน QR Code ได้ทันทีที่โรงพยาบาลหรือที่บ้าน ลดความยุ่งยากในการต่อคิว

10. **การจัดกลุ่มการนัดหมายให้กระจายตลอดวัน**  
    - โรงพยาบาลสามารถกระจายการนัดหมายของผู้ป่วยออกตลอดวัน แทนที่จะรวมผู้ป่วยจำนวนมากในช่วงเวลาเดียวกัน

11. **บริการตรวจสุขภาพผ่านหน่วยเคลื่อนที่**  
    - จัดให้มีรถตรวจสุขภาพเคลื่อนที่ในพื้นที่ห่างไกลหรือชุมชน เพื่อลดจำนวนผู้ป่วยที่ต้องเดินทางไปโรงพยาบาล

12. **การบริหารเวลาหมอและพยาบาลให้มีประสิทธิภาพ**  
    - ปรับตารางการทำงานของหมอและพยาบาลให้สามารถรองรับผู้ป่วยได้มากขึ้นในช่วงเวลาที่มีคนมาใช้บริการมาก

13. **การแบ่งโซนการรักษาตามประเภทโรค**  
    - แยกโซนการรักษาตามประเภทโรคหรือลักษณะอาการ เพื่อให้การรักษามีความรวดเร็วและผู้ป่วยไม่ต้องรอนาน

14. **การใช้ AI ช่วยในการจัดการคิว**  
    - ใช้ AI ในการวิเคราะห์จำนวนผู้ป่วยที่มาตามช่วงเวลา และจัดคิวหรือปรับระบบการรักษาให้เหมาะสมกับปริมาณผู้ป่วยในแต่ละช่วง

15. **ส่งยาถึงบ้าน**  
    - สำหรับผู้ป่วยที่ไม่ต้องมาโรงพยาบาลเพื่อรับยา อาจจัดส่งยาถึงบ้านผ่านบริการขนส่ง เพื่อให้ผู้ป่วยไม่ต้องเสียเวลามาโรงพยาบาล

16. **ระบบแจ้งเตือนเมื่อผู้ป่วยมาไม่ทันเวลานัด**  
    - หากผู้ป่วยมาช้าหรือไปสาย ระบบจะทำการแจ้งเตือนหรือจัดคิวใหม่อัตโนมัติแทนการเลื่อนนัดหมาย

17. **เครื่องตรวจสุขภาพเบื้องต้นอัตโนมัติ**  
    - ติดตั้งเครื่องตรวจสุขภาพอัตโนมัติที่โรงพยาบาล หรือในสถานที่ต่าง ๆ ผู้ป่วยสามารถตรวจเบื้องต้นได้ด้วยตนเองก่อนพบแพทย์

18. **การสร้างทางเดินและการจอดรถที่เชื่อมต่อกับโรงพยาบาล**  
    - ปรับปรุงการออกแบบสิ่งแวดล้อมและระบบขนส่งรอบโรงพยาบาลให้สะดวกขึ้น เช่น สร้างลานจอดรถเพิ่มเติมหรือทำทางเชื่อมระหว่างขนส่งสาธารณะกับโรงพยาบาล

19. **การจัดการข้อมูลและประวัติการรักษาผ่านแอปฯ**  
    - ให้ผู้ป่วยสามารถเข้าถึงข้อมูลทางการแพทย์ผ่านแอปพลิเคชัน เพื่อปรึกษาแพทย์และรับคำแนะนำในการรักษาได้ทันที

20. **ตรวจสอบการจราจรของเส้นทางไปยังโรงพยาบาล**  
    - เพื่อหาโรงพยาบาลที่สะดวกต่อการเดินทางหรือดูความหนาแน่นของการจราจรในการเดินทางไปโรงพยาบาล

### หมวดหมู่ไอเดียจากการระดมความคิด  

1. **Rational**
- ระบบแจ้งเตือนเวลานัดผ่านแอปพลิเคชัน พัฒนาแอปที่สามารถแจ้งเตือนเวลานัดหมายล่วงหน้า รวมถึงการเตือนเมื่อใกล้ถึงคิวเพื่อให้ผู้ป่วยเตรียมตัวได้ทัน
- การจัดการข้อมูลและประวัติการรักษาผ่านแอปฯ ให้ผู้ป่วยสามารถเข้าถึงข้อมูลทางการแพทย์ผ่านแอปพลิเคชัน เพื่อปรึกษาแพทย์และรับคำแนะนำในการรักษาได้ทันที

2. **Delight**
- จองคิวล่วงหน้าผ่านออนไลน์ ใช้บริการหมอออนไลน์ในการปรึกษาปัญหาสุขภาพเบื้องต้น เพื่อลดจำนวนผู้ป่วยที่ต้องเดินทางมาโรงพยาบาล
- การแบ่งโซนการรักษาที่ช่วยลดเวลาในการรอคอย แยกโซนการรักษาตามประเภทโรคหรือลักษณะอาการ เพื่อให้การรักษามีความรวดเร็วและผู้ป่วยไม่ต้องรอนาน

3. **Darling** 
- บริการหมอออนไลน์ ใช้บริการหมอออนไลน์ในการปรึกษาปัญหาสุขภาพเบื้องต้น เพื่อลดจำนวนผู้ป่วยที่ต้องเดินทางมาโรงพยาบาล
- ส่งยาถึงบ้าน สำหรับผู้ป่วยที่ไม่ต้องมาโรงพยาบาลเพื่อรับยา อาจจัดส่งยาถึงบ้านผ่านบริการขนส่ง เพื่อให้ผู้ป่วยไม่ต้องเสียเวลามาโรงพยาบาล

4. **Long Shot Elect**  
- ตรวจสอบการจราจรของเส้นทางไปยังโรงพยาบาล เพื่อหาโรงพยาบาลที่สะดวกต่อการเดินทางหรือดูความหนาแน่นของการจราจรในการเดินทางไปโรงพยาบาล
- การใช้ AI ในการจัดการคิวและจัดลำดับความสำคัญของผู้ป่วย ใช้ AI ในการวิเคราะห์จำนวนผู้ป่วยที่มาตามช่วงเวลา และจัดคิวหรือปรับระบบการรักษาให้เหมาะสมกับปริมาณผู้ป่วยในแต่ละช่วง

### โดยจะสร้าง Application จากหมวดหมู่มา 4 ไอเดีย ทุกคนมีสิทธิ์โหวตคนละ 2 สิทธิ์ต่อ มีผลโหวตดังนี้
1. ระบบแจ้งเตือนเวลานัดผ่านแอปพลิเคชัน โหวต 3 คะแนน
2. จองคิวล่วงหน้าผ่านออนไลน์ โหวต 4 คะแนน
3. บริการหมอออนไลน์  โหวต 3 คะแนน
4. ตรวจสอบการจราจรของเส้นทางไปยังโรงพยาบาล โหวต 2 คะแนน

### นำไอเดียที่ทุกคนโหวตไปพัฒนาใน Prototype

---

# Prototype
<img src="/images/Phototype/PaperType.jpg">

### การออกแบบในกระดาน
โดยออกแบบเป็น 5 หน้าโดยมีหน้าหลักสำหรับสรุปข้อมูล หน้าสำหรับการปรึกษาแพทย์ หน้าสำหรับนัดหมายแพทย์ หน้าสำหรับตรวจประวัติ และFeatureในอนาคตหน้าสำหรับผู้สูงอายุ

<img src="/images/Phototype/Phototype.png">

# <a href="https://healthroute.siravijbb.com/">Web Photoype</a>


--- 

# Test

&nbsp;&nbsp;&nbsp;&nbsp;&nbsp;&nbsp;&nbsp;ผลการทดสอบการนำแอปพลิเคชัน HospiQ ไปให้กลุ่มเป้าหมายผู้สูงอายุได้ทดลองใช้ ได้แสดงให้เห็นถึงความลำบากของการใช้งาน เช่น

**1. ขนาดของปุ่มกด :** มีขนาดเล็กเกินไป อาจทำให้ผู้ใช้งานที่เป็นผู้สูงอายุไม่สะดวกในการใช้งาน

**2. การออกแบบสีสัน :** สีสันของแอปพลิเคชันไม่ดึงดูด ทำให้ผู้ใช้รู้สึกไม่อยากใช้งาน

**3. ความซับซ้อนของระบบ :** หลายฟังก์ชันมีความซับซ้อนและไม่ชัดเจน ทำให้ผู้ใช้งานบางคนไม่สามารถใช้งานได้อย่างมีประสิทธิภาพ

 &nbsp;&nbsp;&nbsp;&nbsp;&nbsp;&nbsp;&nbsp;และมีอีกส่วนที่ชื่นชอบและแนะนำให้เพิ่มระบบช่วยเหลือการใช้งานหรือวีดีโอที่สอนใช้งานที่ดูเรียบง่ายทำให้ใช้งานได้คล่องยิ่งขึ้น 
 อย่างไรตามก็มีผู้ใช้งานที่ไม่เลือกใช้วิธีการจองคิวและออกเดินทางแต่เช้าตรู่เพื่อเข้าลงทะเบียนที่โรงพยาบาลเช่นเดิม ซึ่งแสดงให้เห็นถึงการเปลี่ยนแปลงพฤติกรรมของผู้สูงอายุและความจำเป็นในการพัฒนาแอปพลิเคชัน
 ให้ตอบโจทย์และเหมาะสมกับกลุ่มนี้มากยิ่งขึ้น 

### Story telling
  
&nbsp;&nbsp;&nbsp;&nbsp;&nbsp;&nbsp;&nbsp;พวกเราเชื่อว่าการเข้าถึงบริการทางสุขภาพอย่างสะดวกรวดเร็วเป็นเรื่องที่สำคัญมาก จนกระทั่งพวกเราเล็งเห็นปัญหาว่าประชากรที่อาศัยอยู่บริเวณถนนประชาอุทิศและถนนพุทธบูชากำลังประสบปัญหาเรื่องการเข้าถึงบริการทางสุขภาพที่มีประสิทธิภาพ โดยพวกเราได้สัมภาษณ์และรับรู้ถึงปัจจัยของปัญหา เช่น การไม่มีโรงพยาบาลที่อยู่ในบริเวณนี้ ทำให้ต้องเดินทางไปรักษากับโรงพยาบาลที่ไกลออกไปซึ่งการเดินทางแต่ละครั้งก็ไม่ค่อยสะดวกนัก สิ่งนี้จึงส่งผลกระทบต่อคุณภาพชีวิตเป็นอย่างมากและอาจทำให้เกิดภาวะสุขภาพที่ซับซ้อนมากขึ้นจากการเข้าถึงการรักษาที่ล่าช้ารอคิวนาน
เพื่อแก้ไขปัญหาที่เกิดขึ้นพวกเราจึงจัดทำแอปพลิเคชัน HosPiQ เพื่อช่วยลดปัญหาในการเข้าถึงบริการทางการแพทย์และเพิ่มความสะดวกสบายในการใช้ชีวิตประจำวันมากขึ้น โดยแอปพลิเคชันจะสามารถทำเรื่องนัดพบในครั้งถัดไปได้ (เพื่อลดภาระของบุคลากรทางการแพทย์) รวมถึงการตรวจสอบประวัติการรักษาครั้งที่ผ่านมา โดยจัดเก็บข้อมูลประวัติการรักษาของผู้ใช้งาน เพื่อให้สามารถนำมาอ้างอิงในการรักษาในครั้งต่อไปได้อย่างสะดวกมากยิ่งขึ้น

### Storyboard
  
**title : เหตุการณ์จำลองการใช้แอพ HospiQ**
<p align="center">
  <img width="460" height="300" src="https://github.com/siravijbb/INT100-G1-05/blob/Nanonnnnnn-patch-1/images/Storyboard/Ill.jpg">
</p>
<p align="center">
1. คุณลุงสมหมายรู้สึกไม่สบาย
</p>
<p align="center">
  <img width="460" height="300" src="https://github.com/siravijbb/INT100-G1-05/blob/Nanonnnnnn-patch-1/images/Storyboard/people.png">
</p>
<p align="center">
 2. คุณลุงสมหมายรู้ว่าผู้คนต่อแถวเข้าคิวที่โรงพยาบาลอย่างหนาแน่น
</p>
<p align="center">
  <img width="460" height="300" src="https://github.com/siravijbb/INT100-G1-05/blob/Nanonnnnnn-patch-1/images/Storyboard/A%20man%20using%20phone.jpg">
</p>
<p align="center">
 3. คุณลุงสมหมายจึงใช้แอปHospiQ ในการจองคิวเพื่อไปถึงจะได้ไม่ต้องนั่งรอ
</p>
<p align="center">
  <img width="460" height="300" src="https://github.com/siravijbb/INT100-G1-05/blob/Nanonnnnnn-patch-1/images/Storyboard/road.png">
</p>
<p align="center">
 4. คุณลุงสมหมายออกเดินทางไปโรงพยาบาล
</p>
<p align="center">
  <img width="460" height="300" src="https://github.com/siravijbb/INT100-G1-05/blob/Nanonnnnnn-patch-1/images/Storyboard/End.jpg">
</p>
<p align="center">
 5. คุณลุงสมหมายเข้ารับการรักษาทันที ไม่ต้องรอคิว
</p>

### Feedback Capture Matrix

---

# คุณยายสมศรี

 **Like it**
  + ชื่นชอบในแอปพลิเคชัน
  + ระบบการจองคิวและพูดคุยกับบุคลากรทางการแพทย์
    
 **Change it**
  + ขนาดของปุ่มกด
    
 **Question raised**
  + อยากให้แก้ไขระบบการคุยกับแพทย์
    
 **Idea raised**
  + การทำวีดีโอสอนการใช้งาน

# คุณลุงสมศักดิ์

 **Like it**
  + ชื่นชอบในไอเดียการจองคิว
    
 **Change it**
  + ความซับซ้อนของระบบ
    
 **Question raised**
  + อยากให้แก้ไขระบบการคุยกับแพทย์
    
 **Idea raised**
  + การทำปุ่มสอนใช้งาน

# คุณป้าสมควร

 **Like it**
    + ชื่นชอบที่มีความเป็นห่วงผู้สูงอายุ
    
 **Change it**
  + ขนาดของปุ่มกด
    
 **Question raised**
  + จะมีวิธีการจัดการคิวการคุยกับแพทย์อย่างไร
    
 **Idea raised**
  + การเพิ่มระบบคำสั่งเสียง
---

# Feedback from Classmates

#### จากการนำเสนอข้อมูลให้กับเพื่อนในชั้นเรียนครั้งที่1 ในการเรียนสัปดาห์ที่ 3 
ได้นำเสนอส่วนของ Empathize ว่าทำเรื่องไหนไปสัมภาษณ์ใครมาบ้างมีการวิเคราะห์จัดข้อมูลเป็น What How Why และ Say Do Think Feel อย่างไรบ้าง

ซึ่งสามารถนำ Feedback ที่ได้รับมาจำแนกได้ดังนี้

* **I like** คือ เลือกหัวข้อน่าสนใจมาก มีการไปสัมภาษณ์กลุ่มคนหลากหลายจึงเก็บข้อมูลมาได้ละเอียดดี ในด้านการนำเสนอทำ Presentation ออกมาได้สวยงามดูแล้วเข้าใจง่าย มีการอธิบายข้อมูลได้กระชับชัดเจน เล่าเรื่องที่ไปลงพื้นที่ไปสัมภาษณ์ได้น่าสนใจ สะท้อนให้เห็นว่าเข้าใจถึงปัญหาของ users จริงๆ

* **I wish** คือ ด้วยหัวข้อที่เลือกทำให้กลุ่มเป้าหมายดูใหญ่เกินไปอาจทำงานได้ยาก ในเรื่องการลงพื้นที่สัมภาษณ์มีการเสนอแนะให้ไปสัมภาษณ์บุคคลากรที่ทำงานอยู่ในโรงพยาบาลเพราะอาจได้ข้อมูลที่แปลกใหม่มากขึ้น

#### จากการนำเสนอข้อมูลให้กับเพื่อนในชั้นเรียนครั้งที่2 ในการเรียนสัปดาห์ที่ 4
ได้นำเสนอในเรื่องของ Empathize ต่อจากครั้งที่แล้วแต่มีการเพิ่มข้อมูลในส่วนของ User persona และ Journey map เข้าไป และยังมีการนำเสนอส่วนของ Define (POV) และเรื่อง Prototype 

ซึ่งสามารถนำ Feedback ที่ได้รับมาจำแนกได้ดังนี้

* **I like** คือ ข้อมูลครบถ้วนสามารถเก็บ Insight ของ Users ได้มาก  ในส่วนของ Journey map กับ POV ดูมีความสัมพันธ์กันเข้าใจง่าย ในส่วนของการวาดแบบร่าง Prototype ของแอปพลิเคชันนั้นทำออกมาได้ดีดูแล้วเข้าใจง่าย ฟีเจอร์ที่จะใส่เข้าไปดูน่าสนใจ สามารถแก้ไข pain point ได้ และในด้านการนำเสนออธิบายได้ดี 

  
* **I wish** คือ ฟีเจอร์ที่ให้หมอแชทกับคนไข้เพื่อปรึกษา/รักษาอาการเจ็บป่วยเล็กๆน้อยๆ อาจเป็นเรื่องที่ยากเพราะหมอต้องรักษาคนไข้ที่โรงพยาบาลด้วยจึงไม่ค่อยมีเวลาว่าง ดังนั้นอาจทำให้ปัญหาซับซ้อนขึ้นได้

ซึ่ง Feedback ในส่วน I wish นี้ทำให้พวกเราตัดสินใจที่จะตัดฟีเจอร์แชทพูดคุยกับหมอออกไป

#### จากการนำเสนอข้อมูลให้กับเพื่อนในชั้นเรียนครั้งที่3 ในการเรียนสัปดาห์ที่ 5
ได้นำเสนอในส่วนผลของ Test ที่นำ Prototype ไปให้ user ทดลองใช้ 

ซึ่งสามารถนำ Feedback ที่ได้รับมาจำแนกได้ดังนี้

* **I like** คือ Prototype ของแอปพลิเคชันทำออกมาได้ตรงกับกลุ่มเป้าหมาย เนื่องด้วยหัวข้อปัญหาน่าสนใจดังนั้นหากทำแอปพลิเคชันนี้ออกมาให้ผู้คนใช้ได้จริงก็ดี ในส่วนของ Storyboard ทำออกมาได้น่าสนใจรูปภาพดูสมจริงมากทำให้เข้าใจเรื่องราวได้ง่าย

* **I wish** คือ Prototype ของแอปพลิเคชันแอบดูเข้าใจยากในบางจุด UX/UI ดูจำแนกได้ยาก บางสิ่งอาจซ้ำกับแอปพลิเคชันที่มีอยู่แล้ว

---

# บทบาทหน้าที่ของสมาชิกแต่ละคนในงานครั้งนี้
#### ชนกานต์ อุ่นขาว 67130500006
* ทำ....
  
#### ณัฐชนน ทองคำธรรมชาติ 67130500008
* Interviewing user
* Test report
* madeg&presented empathize, jouney map
* introducing team member
* made Storyboard
  
#### ปริณดา เลิศพิทักษ์ชัยพร 67130500020
* ทำ....

#### พงศธร เหลี้ยว 67130500021
* Interviewing user
* Conclude all of results after interviewing sessions
* made and present in "Empathize section" include : user persona + what/how/why + say/do/think/feel + journey map (Collaborate with ณัฐชนน ทองคำธรรมชาติ")
* Report in "Empathize session"

#### วชิตะนันท์ สุโพธิ์ 67130500034
* ทำ....

#### สิรวิชญ์ แพร่วิศวกิจ 67130500048
* Consulting
* GitHub Controlling
* Design and Build Phototype
* Location Targeting


